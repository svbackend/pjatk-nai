Grupa OLX— Grupa OLX sp. z o.o. z siedzibą w Poznaniu, 61-872 Poznań, ul. Królowej Jadwigi 43, wpisaną do rejestru przedsiębiorców prowadzonego przez Sąd Rejonowy Poznań - Nowe Miasto i Wilda w Poznaniu, Wydział VIII Gospodarczy KRS pod numerem KRS 0000568963, numerze identyfikacji podatkowej NIP 7792433421, REGON: 362117960, wysokość kapitału zakładowego: 1.000.100,00 zł.  
Serwis OTOMOTO — prowadzony przez Grupę OLX w języku polskim internetowy serwis ogłoszeniowy, dostępny w domenie internetowej otomoto.pl, poprzez aplikację mobilną, a także w ramach innych serwisów internetowych prowadzonych przez partnerów Grupy OLX, o których mowa na stronach Serwisu OTOMOTO.
Ogłoszenie— sporządzone przez Ogłoszeniodawcę ogłoszenie dotyczące sprzedaży Przedmiotu Ogłoszenia (zaproszenie do składania ofert) zamieszczane w Serwisie OTOMOTO, na warunkach przewidzianych w Regulaminie.
Użytkownik— Ogłoszeniodawca, a także każda osoba korzystająca z zasobów Serwisu OTOMOTO.
Ogłoszeniodawca — osoba fizyczna, która ukończyła 18 lat i posiada pełną zdolność do czynności prawnych, osoba prawna oraz jednostka organizacyjna nieposiadająca osobowości prawnej, ale mogąca we własnym imieniu nabywać prawa i zaciągać zobowiązania w związku z opublikowanym przez siebie Ogłoszeniem, którzy w trybie przewidzianym w Regulaminie zawarli z Grupą OLX umowę w przedmiocie emisji Ogłoszenia w Serwisie OTOMOTO i korzystają z usług świadczonych w ramach Serwisu OTOMOTO.
Konto Ogłoszeniodawcy — zindywidualizowany zapis informatyczny utworzony w Serwisie OTOMOTO na rzecz Ogłoszeniodawcy, umożliwiający korzystanie z Serwisu OTOMOTO i gromadzący informacje na temat korzystania przez Ogłoszeniodawcę z Serwisu OTOMOTO. Dostęp do Konta zapewnia podany przez Ogłoszeniodawcę unikalny adres email (w przypadku Konta utworzonego niezależnie od Ogłoszenia także hasło). Konto Ogłoszeniodawcy może być powiązane wyłącznie z jednym adresem e-mail.
Cennik— zestawienie ustalanych przez Grupę OLX opłat dla Ogłoszeniodawców, za usługi świadczone w ramach Serwisu OTOMOTO.
Przedmiot Ogłoszenia— pojedynczy pojazd samochodowy, motocykl, motorower, skuter, quad, maszyna budowlana albo rolnicza, pojedyncza część samochodowa, motocyklowa albo inna, pojedyncze akcesoria motoryzacyjne, a także inny towar, który zgodnie z decyzją Grupy OLX może być przedmiotem Ogłoszenia w serwisie OTOMOTO.
Środki Otomoto –  wirtualna portmonetka przypisywana automatycznie do Konta Ogłoszeniodawcy, umożliwiająca Ogłoszeniodawcy dokonanie przedpłat tytułem korzystania z odpłatnych usług Serwisu OTOMOTO. Przedpłata może zostać dokonana za pośrednictwem  PayU. Szczegółowe informacje na temat przedpłat zawiera Załącznik nr 7 do Regulaminu.
Serwis Olx.pl— prowadzony w języku polskim przez Grupę OLX serwis ogłoszeniowy, utrzymywany w domenie olx.pl, dostępny również w ramach innych serwisów internetowych prowadzonych przez partnerów Grupy OLX.
Regulamin— niniejszy Regulamin.
Konsument — Ogłoszeniodawca będący konsumentem w rozumieniu art. 221 Ustawy z dnia 23 kwietnia 1964 r. Kodeks cywilny tj. będący osobą fizyczną, dokonującą w Serwisie OTOMOTO czynności prawnej niezwiązanej bezpośrednio z jej działalnością gospodarczą lub zawodową.
Dezaktualizacja Ogłoszenia – sytuacja, w której (1) doszło do zbycia Przedmiotu Ogłoszenia lub (2) Użytkownik dokonał zmiany Ogłoszenia w sposób wskazujący, iż dotyczy ono innego Przedmiotu Ogłoszenia niż ten, którego dotyczyło pierwotnie.